+++
categories = []
date = "2019-04-04T00:00:00+03:00"
description = "İdeal fermantasyon nasıl olur ? Nasıl sağlanır, Evde alkol yapımı, Evde rakı yapımı"
image = "/alkol3.jpg"
tags = ["evde alkol yapımı", "kendi alkolünü yapma", "evde vodka üretimi", "ideal fermantasyon", "Evde rakı yapımı"]
title = "İdeal Fermantasyon İçin Dikkat Edilmesi Gerekenler"
url = "fermantasyon-icin-dikkat-edilmesi-gerekenler"

+++
# İdeal Fermantasyon İçin Dikkat Edilmesi Gerekenler

![Resim Ekleme](https://keyifleryerinde.com/wp-content/uploads/2018/08/mai%C5%9Fe-2-1024x842.jpg)

<br>

## Hava kilidi:

Manşeyi kurduk, maya çalışmaya başladı. Eğer hava kilidimiz sızdırıyorsa sonuç hüsran oluyor. Başıma geldi. Hava kilidine çok dikkat edin. Sızdırmazlığı muhakkak sağlayın. Hazır fermantasyon kabı kullanıyorsanız hava kilidinde işiniz daha kolay olacaktır çünkü üzerinde hazır geliyor. Hazır kap ve hava kilidi dahi kullansanız sızdırmazlıktan emin olun. Eğer benim gibi genellikle su damacanası kullanıyorsanız silikon ve pencere macunu kullanmanızı öneriyorum.  
<br><br>

## Ortam Isısı:

Fermantasyon için ideal ısı oda sıcaklığı yani 25 derecedir. Eğer özel bir maya kullanmıyorsanız (turbo maya gibi) ısı kontrolünü çok iyi yapmalısınız. Turbo maya dahi kullansanız verim açısından 25 derecelik sabit sıcaklığı sağlamanızı öneriyorum. Sabit sıcaklık için ben manşeyi su dolu bir leğene koyup içine akvaryum ısıtıcısı koyuyorum. Özellikle kış aylarında çok etkili oluyor. Gece gündüz arasındaki ısı farklarından dolayıda zaman zaman bozulmalar olabiliyor, kışın kaloriferin yanına koyduğum bir denemem olmuştu. Kaloriferin yanında yüksek ısıya maruz kaldığı için fermantasyon yalnızca bir gün sürdü ve sonrasında maya çalışmadı. <br><br>

## Sabit ve hareketsiz kalmalı:

Fermantasyon sürecinde manşeyi hareket ettirmeyin. Çalışan maya çalkalanmamalı ve sabit bırakılmalıdır. <br><br>

## Doğru maya kullanımı:

Maya manşe içindeki şekeri alkole dönüştürüyor. Eğer bira yada distilasyon için manşe kurduysak ekmek mayası kullanılabilir ama şarap yapacaksak durum biraz daha farklı oluyor. Şarap mayası bir tür turbo mayadır. Şarap yapımında ekmek mayası kullanırsak elde edeceğimiz alkol oranı % 7 civarında olacaktır. Doğru maya burada devreye giriyor. Şarap yapımında aslında kültür mayası kullanılmaz ama şarap yazımda da söylediğim gibi ülkemizde yüz yıllık bağlar ve üzümlerimizde yeteri kadar maya bakterisi bulunmadığı için kültür mayası kullanılıyor. Burada yanlış anlaşılma olmasın, ülkemizde hiç mi yok derseniz elbette var ancak endüstriyel boyutta üretim yapacak kadar ya da evde hobi amaçlı şarap yapımıyla ilgilenen birisinin kolayca edinebileceği miktarda doğal maya yok. <br><br>

Hobi amaçlı olarak evde kendi tüketiminiz için içki yaparken fermantasyon konusuna özen göstermelisiniz. Zaten kısıtlı imkanlarla ve kısıtlı materyallerle yapıldığı düşünülürse küçük detaylar yüzünden başarısızlık biraz can sıkar. En iyisi fermantasyon adımında bu dört ana unsura çok dikkat edin. Her denemede daha başarılı sonuçlar almaya başlayacaksınız. <br><br>  
Bu yazıyı okuyup katkıda bulunmak isteyen herkesin desteğine açığım. Eğer sizin daha etkili ve değişik yöntemleriniz varsa paylaşmaktan çekinmeyin.