+++
categories = []
date = "2019-04-04T00:00:00+03:00"
description = "Alkol üretüminde akif karbon kullanımı, aktif karbon ne işe yarar?"
image = "/aktifkarbon.jpg"
tags = ["evde alkol yapımı", "aktif karbon ne işe yarar", "aktif karbon kullanımı", "evde alkol üretimi", "evde rakı üretimi"]
title = "Aktif Karbon Kullanımı ( Resimli Anlatım )"
url = "alkol-aktif-karbon-kullanimi"

+++
#  Aktif Karbon Kullanımı

<br>

# 

  Etil alkolde bulunan kokuyu azaltmak için aktif karbon filtre den geçirilmesi en pratik yöntemdir. Bu yazıda etil alkolün geçirileceği karbon filtrenin en pratik şekilde nasıl yapılacağını fotoğraflarla anlatmaya çalıştım. Nasıl yapıldığı, kullanılan malzemeler, hazırlık aşaması, kullanım sayısı, temizliği ve muhafazası hakkında çeşitli bilgiler vermeye çalıştım.<br>

**Aktif Karbon Filtre Yapımı İçin Gerekli Malzemeler**

![Resim Ekleme](https://keyifleryerinde.com/wp-content/uploads/2019/03/1-1024x768.jpg)

**Aktif Karbon Filtre Yapım Öncesi Hazırlık**

Akvaryumcudan alacağımız Aktif Karbon muhtemelen bir file içinde olacaktır. File içindeki aktif karbonu musluğun altında iyice yıkıyoruz. Ambalajdan çıkardığımız aktif karbonu yaklaşık olarak 15 dakika kadar musluğun altında yıkamak yeterli olacaktır.

<br>

![Resim Ekleme](https://keyifleryerinde.com/wp-content/uploads/2019/03/2-768x1024.jpg)

    Burada amacımız kömür tozundan kurtulmak. 15 dakikadan daha fazla yıkayabilirsiniz ama bence 15 dakika yeterli olacaktır. Yıkadıktan sonra aktif karbon filesini çalkaladığınız müddetçe siyah bir renk akmaya devam edecektir. Kaba tabirle çamaşırı çitiler gibi çitilemeyin. Filtre kahve kağıdıyla siyah rengin önüne geçebiliriz.

**Huni içine filtre kahve kağıdının yerleştirilmesi**

![Resim Ekleme](https://keyifleryerinde.com/wp-content/uploads/2019/03/3-1024x768.jpg)

**Aktif karbonun filtre kahve kağıdı içine dökme**

![Resim Ekleme](https://keyifleryerinde.com/wp-content/uploads/2019/03/4-768x1024.jpg)

**Filtreleme İşlemi**

![Resim Ekleme](https://keyifleryerinde.com/wp-content/uploads/2019/03/5-1024x768.jpg)

<br><br>

**Filtreleme Sayısı** <br>

   Aktif karbon uygulamanın amacı, etil alkoldeki irite eden kokudan kurtulmaktır. Filtreleme işlemini şahsen üç – defa yapıyorum ama siz isterseniz bu sayısı daha da arttırabilirsiniz. Filtreleme sayısı arttıkça kokudan daha da uzaklaşırsınız. 10 defa filtreleme yapsanız daha da iyi olur ama tabiki bu sabır işi. Şahsen ben 10 defa yapmıyorum, üç – dört defa yapıp kullanıyorum. Aktif karbon filtre uygulandığında bir miktar alkol kaybı söz konusu olur ama bu miktar kabul edilebilir diye düşünüyorum. Dört defa karbondan geçirdiğim etil alkolü, alkolmetreyle ölçtüğümde %93 seviyesinde olduğunu gördüm. Bu kadar havayla temas eden etil alkolde bu kadar kayıp bence gayet normal. <br> <br>

**Aktif Karbonun Kullanım Sayısı**

    En çok aldığım sorulardan biride kullanım sayısı oluyor. Aktif karbon kaç defa kullanılabilir? Kullanım sayısı var mı? Kullanım ömrü var mı? Şeklinde sorular geliyor. Bu sorulara verdiğim yanıt “ aktif karbonun kullanım sayısı, sınırı yada etkili kullanım süresi gibi bir sınırlamayı yoktur, kullanmadan önce ve sonra iyice yıkanmalı ve temizliğine özen gösterilmelidir”. Aktif karbon defalarca kullanılabilir, tek kullanımlık değildir. <br><br>

Filtre kahve kağıdı tek kullanımlıktır. Zaten maliyeti çok düşük olduğu ve alkolle ıslandıktan sonra mukavemeti düştüğü için kullan – at tarzında bir ürün olarak düşünülebilir. Zaten imal edilirken de bu mantıkla üretilen bir ürün. Filtre kahve makinesinin içinde tek kullanım sonrası atılan bir ürün. <br><br>

**Aktif Karbon Ne zaman Kullanılmalıdır?**

    Aktif karbon etil alkol seyreltilmeden ve karışım yapılmadan önce kullanılmalıdır, seyreltme ve karışım sonrasında kullanılması durumunda hem karışımın özelliğini bozar hem de su oranı alkol oranının üzerinde olduğu için istenmeyen kokuların yakalanmasını güçleştirir. <br>

Örneğin rakı yapıyoruz.

   Bir litre etil alkole 4 ml anason ekleyip anason yağını çözdük sonrada üzerine 1,1 litre su ekledik. Elimizdeki karışım rakı oldu, bu karışımı aktif karbondan geçirirsek rakı beyazlamaz, anason kokusu ve tadı kaybolur. Alkolün içindeki kokudan kurtulalım derken elimizdeki rakıdan oluruz. Bu durum tüm karışımlar içinde geçerlidir. Aktif karbon uygulaması %96 lık etil alkole yapılmalı daha sonra istenen karışımda kullanılmalıdır.Aktif karbon filtre hakkında elimden geldiğince açıklama yapmaya çalıştım, umarım yeteri kadar açık ve anlaşılır olmuştur.

<br><br>

Aslında aktif karbon filtre işleminin o kadar da büyütülecek, karmaşık ve komplike bir işlem değil. Huni içine filtre kahve kağıdını koy, daha sonra yıkadığın aktif karbonu içine yerleştir. Al sana aktif karbon filtre.